Salvijus Misevičius
    g. 1999
    Gyvena ir dirba Vilniuje, Lietuvoje
2018-23 Vilniaus dailės akademija, Fotografijos ir medijos meno bakalauras

S.M. dirba su judesio/trukmės blokais ir idėjas dažniausiai įkūnija judančio vaizdo teritorijoje. Pasitelkdamas asociatyvias strategijas ir struktūrinius eksperimentus, jis tyrinėja ribines erdves tarp realių ir fiktyvių istorijos aspektų. Vienas iš jo pagrindinių tikslų - suteikti sąlygas medituoti laiką, kraštovaizdį ir pasipriešinimo būdus.

Grupinės parodos:
2023 „Mediaramos“, galerija Titanikas, Vilnius
2022 „Ne tik akys: geismas“, Goštauto g. 2, Vilnius
2021 „Bėgančios eilutės“, galerija Akademija, Vilnius
2020 Medijų meno festivalis „Enter“, Šiaulių dailės galerija
2020 Eksperimentinio kino festivalis „Suspaustas laikas“, Nidos evangelikų liuteronų bažnyčia

www.salvijus.net
hello@salvijus.net
+37064444839

„Hiperionas“ (2022)
1080p, 4:3, spalvota, 7'43
Ryškėjant disonansams Vilniaus panoramoje, veikėjas skaito laiškų fragmentus iš Hölderlino epistolinio romano, kuriame aprašomas klasikinių idealų neįgyvendinamumas, atotrūkis tarp idealistinių vizijų ir realios istorinės situacijos, tarp dvasios ir valdžios principų.
Išdėstymas: Salvijus Misevičius
Konsultavimas: Laura Stasiulytė
Tekstas: Friedrich Hölderlin
Pasirodymas: Pijus Chraptavičius

„Giliai žalia“ (2020)
1080p, 4:3, spalvota, 7'00
Kūrinyje sugretinami karas ir žaidimas, bepiločiai orlaiviai ir šachmatų kompiuteriai. Karinių dronų vaizdo medžiagai iš Irako ir Afganistano pritaikomas garso įrašas, komentuojantis 1997 m. vykusį šachmatų žaidimą tarp tuometinio pasaulio čempiono Garry Kasparov ir IBM kompiuterio „Deep Blue“. Šį žaidimą dalinai rėmė Pentagono agentūra DARPA, po kelių metų vykdžiusi projektą „Deep Green“, kurio tikslas – JAV armijai sukurti sprendimus priimančią kompiuterinę pagalbos sistemą.
Filme išryškinama šachmatus ir karą siejanti militaristinė terminologija bei vertikalus, horizonto atsisakantis žvilgsnis. Dronų stebėjimas, kaip ir šachmatininkų atliekamas veiksmas – žvilgsnis į lubas, padeda iš galvos ištrinti liekamąjį vaizdą (residual image) ir mintyse tikrinant figūrų pozicijas geriau suprasti esamą situaciją.
Kuriant asociatyvius ryšius tarp kompiuterių ir karo siūloma nauja versija technologijų evoliucijos istorijai. Šachmatininko ir kompiuterio kova matoma kaip lūžio taškas, žymintis žmogaus santykio su technologijomis pasikeitimą.
Išdėstymas: Salvijus Misevičius
Konsultavimas: Irma Stanaitytė-Bazienė

„Basta“ (2020)
1080p, 4:3, spalvota, 7'15
Laikas slenka ratu: ištęstas, statiškas, nebandantis visko aprėpti vaizdas ir Robert Walser proza kuria nerimo, klaidžiojimo save atspindinčioje erdvėje jausmą. Išryškinant kasdienybę, siūloma įsižiūrėti į veidrodinį geležinio miesto apvalkalą. „Basta“ nagrinėja konformizmo, miesto architektūros ir pilietiškumo temas.
„Salvijaus Misevičiaus kiaurai permatanti videokameros akis klaidžioja po ištuštėjusių Vilniaus prekybos centrų ir ofisų fasadus, jų atspindžiuose stebėdama ir tuštumą, ir fragmentiškus banalios esaties atšvaitus.“ (Irma Stanaitytė-Bazienė)
Išdėstymas: Salvijus Misevičius
Konsultavimas: Irma Stanaitytė-Bazienė
Tekstas: Robert Walser

„Jaunojo Verterio dainos“ (2020)
1080p, 4:3, juodai balta, 11'00
Archeologinė Johann Wolfgang von Goethe epistolinio romano interpretacija.
Išdėstymas: Salvijus Misevičius
Konsultavimas: Laura Stasiulytė
Tekstas: Johann Wolfgang von Goethe

„Paradise“ (2019)
1080p, 4:3, spalvota, 6'00
Paskutinės **** gyvenimo dienos interpretacija. Neradęs veiksmingo gydymo, **** pasirenka eutanaziją, tačiau dėl ligos psichinio pobūdžio **** nesuteikiama tokia galimybė. Depersonalizacijos sutrikimas, apibūdinamas kaip sapno būsena, miglotumas, netikrumo ir atskirtumo nuo savo veiksmų jausmas, perkeliamas į filmo vizualinę struktūrą. Laike įstrigusiame, tuščiame mieste ieškoma kelio į „Paradisę“.
Išdėstymas: Salvijus Misevičius
Konsultavimas: Laura Stasiulytė
Tekstas: **** *****-*******
